# Nokturno pro Home Assistant

[![HACS: vlastní repozitář](https://img.shields.io/badge/HACS-vlastn%C3%AD%20repozit%C3%A1%C5%99-41BDF5.svg)](https://hacs.xyz/)

[![Otevřít repozitář v HACS](https://my.home-assistant.io/badges/hacs_repository.svg)](https://my.home-assistant.io/redirect/hacs_repository/?owner=nokturno-app&repository=nokturno-ha&category=integration)
[![Přidat integraci](https://my.home-assistant.io/badges/config_flow_start.svg)](https://my.home-assistant.io/redirect/config_flow_start/?domain=nokturno)

První tlačítko otevře repozitář rovnou v HACS tvojí instance, druhé spustí průvodce nastavením integrace.

Přehrávač a vyhledávač pro Home Assistant – nad tvým vlastním úložištěm (WebDAV – NAS, Nextcloud, server) i nad úložišti a katalogy třetích stran, které si v nastavení zapneš (WebShare, Sosáč, HellSpy, Sledujteto, FastShare / Sdilej.cz, Přehraj.to, CZtor, Luna). Přehraje v Kodi, stáhne do HA nebo pošle odkaz do mobilu. Nokturno samo žádný obsah nehostuje ani nešíří a neověřuje, jestli je soubor na cizím úložišti legální. Za to, co přehráváš, odpovídáš ty – používej ho jen k obsahu, ke kterému máš právo.

> **Patří k sobě:** Nokturno je i jako [**doplněk pro Kodi**](https://github.com/nokturno-app/plugin.video.nokturno) (tahle integrace přehrává právě přes něj, takže si Kodi drží „Pokračovat ve sledování“) a jako [**aplikace pro Stremio a Nuvio**](https://github.com/nokturno-app/nokturno-stremio-app), kterou si spustíš u sebe. Všechny stojí na společném jádru. Server [Luna](https://stremio.cz/d/47-luna-absolute-cinema-addon-pro-prehravani-sifrovaneho-obsahu-z-webshare) běží jako addon HA, jako APK přímo na Android TV boxu nebo jako program pro Windows, Linux, macOS či NAS; vždy potřebuje WebShare VIP.

<img src="https://raw.githubusercontent.com/nokturno-app/nokturno-ha/main/docs/01-domu.jpg" alt="Karta – záložka Domů" width="352"> <img src="https://raw.githubusercontent.com/nokturno-app/nokturno-ha/main/docs/04-streamy.jpg" alt="Karta – streamy titulu" width="352">

## Obsah

- [Co to umí](#co-to-umí)
- [Instalace](#instalace)
- [Nastavení integrace](#nastavení-integrace)
- [Karta na dashboard](#karta-na-dashboard)
- [Ovládací prvky karty](#ovládací-prvky-karty)
- [Entity](#entity)
- [Služby](#služby)
- [Události](#události)
- [Příklady automatizací](#příklady-automatizací)
- [Jak to funguje uvnitř](#jak-to-funguje-uvnitř)
- [Řešení potíží](#řešení-potíží)
- [Pomoc](#pomoc)

## Co to umí

- **Vlastní úložiště** – až tři WebDAV složky (NAS, Nextcloud, server), soubory jsou v kartě mezi streamy vždy první
- **Volitelně osm vyhledávačů třetích stran** (WebShare, Sosáč, HellSpy, Sledujteto, FastShare, Přehraj.to, CZtor, Luna) v jednom hledání; stejný titul i soubor se sloučí do jednoho řádku
- **Karta na dashboard** se záložkami Domů, Knihovna a Stažené – hledání, výběr streamu, detail titulu, Pokračovat ve sledování, Hlídané, Můj seznam, hlídané seriály, stažené soubory
- **Přehrání v Kodi** přes doplněk Nokturno (Kodi si drží „Pokračovat ve sledování"), stažení do HA nebo odkaz do mobilu
- **Hlídané** – nový díl sledovaného seriálu se ohlásí, až když se dá pustit; hlídat jde i titul, který zatím žádný zdroj nemá (chystaný film), a s příznakem *kontrolovat dál* i díl, u kterého čekáš na vhodnější stream. Kontrola je společná s Kodi ([nápověda](https://nokturno-app.github.io/nokturno-napoveda/cs/hlidane))
- **Synchronizace s Kodi** – zhlédnuté, rozkoukané, Můj seznam, historie hledání a Hlídané pro Kodi v domácí síti i mimo ni (kód skupiny)
- **Stav zdrojů** jako senzor (`sensor.nokturno_stav_zdroju`) – vhodný pro automatizace
- **Česky, slovensky i anglicky**, hlasové ovládání jedním krokem

<details>
<summary><b>Všechny funkce podrobně</b></summary>

- **Vlastní úložiště** (od 3.1.1) – až tři WebDAV složky (NAS, Nextcloud, server) v nastavení integrace. Soubory, které k titulu patří, jsou v kartě mezi streamy první se zeleným štítkem. Kodi je přehraje rovnou s heslem v hlavičce, ostatní přehrávače, odkazy do mobilu i stahování jdou přes Home Assistant (podepsaný odkaz na `/api/nokturno/storage/…`, přetáčení funguje, heslo z HA neodejde). Podrobně v [návodu](https://nokturno-app.github.io/nokturno-napoveda/navody/ha/nastaveni#vlastni-uloziste).
- **Jedno hledání ve vlastním úložišti i ve volitelných zdrojích** – stejný titul z Luny i Sosáče se sloučí do jedné položky, streamy se pak nabídnou naráz – nejdřív z vlastního úložiště, pak z volitelně zapnutých úložišť třetích stran (WebShare, Sosáč, HellSpy, Sledujteto, FastShare, Přehraj.to, CZtor, Luna). Stejný soubor nalezený víc cestami se ukáže jednou. U každého streamu je zdroj, kvalita, název souboru, jazyky zvuku i titulků a velikost.
- **CZtor jako sedmý volitelný zdroj** (od 6.0.0) – placený katalog cztor.com. Zapneš přepínačem v nastavení integrace a spáruješ ho PINem z `cztor.com/activate`; heslo integrace nevidí. Podrobně v [nápovědě](https://nokturno-app.github.io/nokturno-napoveda/cs/cztor).
- **Přehraj.to jako osmý volitelný zdroj** (od 7.1.0) – zapneš přepínačem v nastavení integrace, **funguje i bez účtu** (první strana výsledků a překódovaný soubor v 1080p). Nepovinný Premium účet (pole v nastavení integrace) přidá stránkování a původní soubor včetně 4K.
- **Stav zdrojů** (od 6.3.2) – `sensor.nokturno_stav_zdroju` počítá zdroje, které potřebují zásah (vypršelé předplatné, nespárovaný CZtor, Luna, která neběží…); `0` = vše v pořádku.
- **Přehrání v Kodi přes doplněk Nokturno**, takže si Kodi vede „Pokračovat ve sledování" a pamatuje si pozici. Ostatní přehrávače (TV, Cast) dostanou přímé URL.
- **Odeslání do mobilu** – notifikace s odkazem, klepnutím se spustí ve VLC (posílá se jako Android intent s typem videa, jinak by telefon soubor jen stáhl).
- **Stahování do `/media/nokturno`** s frontou, průběhem, rychlostí a odhadem času; přerušené stahování (restart HA, výpadek) se po startu samo dokončí od místa, kde skončilo; hotové soubory jsou vidět v kartě **na úvodní obrazovce**, dají se přehrát, smazat nebo poslat do mobilu odkazem přes Nabu Casa. Titulky se stáhnou vedle videa a mažou se spolu s ním. Když titulky zrovna nejdou stáhnout, přehrání ani stažení to nezastaví.
- **Odkazy použitelné mimo domácí síť** (ikona 🌐) – přímo z CDN WebShare nebo ze Sosáče; ostatní se přepíšou na adresu z Tailscale/VPN, když ji vyplníš a addon Tailscale běží.
- **Pokračovat ve sledování** ze všech Kodi v domácnosti; klepnutí otevře streamy titulu, takže si vybereš, kde a jak pokračovat. Když zrovna neodpoví ani jedno Kodi (vypnutá), ukáže se naposledy známý stav místo prázdné sekce – přehrání samotné logicky počká, až Kodi zapneš.
- **Synchronizace s Kodi** – zhlédnuté, rozkoukané (i pozice), Můj seznam, historie hledání a Hlídané se sdílí mezi Home Assistantem a všemi Kodi s doplňkem Nokturno. Kodi v domácí síti se připojí **klíčem** z nastavení integrace (v Kodi *Nastavení → Synchronizace → Home Assistant*). Kodi mimo domácí síť (chata, telefon) chodí přes **kód skupiny** `NKT-XXXX-XXXX-XXXX-XXXX`: založí ho první Kodi (*Synchronizace → Založit skupinu / otevřít připojení*) a opíšeš ho i do nastavení integrace. Co se sdílí, zapneš v sekci *Synchronizace s Kodi*. Film rozkoukaný v obýváku pak pokračuje v pracovně na stejném místě.
- **Hlídané seriály** – nový díl se hlásí, až když se dá pustit, ne když ho jen eviduje TMDB. Kontrolu stačí udělat na jednom zařízení, výsledek se synchronizuje a Home Assistant ohlásí i díl, který našlo Kodi.
- **Hlídané tituly** – u titulu klepneš na zvonek a integrace jednou denně kontroluje, jestli už má stream; jakmile se objeví, přijde oznámení. Přidat jde i titul, který **zatím žádný zdroj nemá** (chystaný film) – hledá se v databázi filmů (IMDb/TMDB přes Cinemetu). Funguje samostatně, **Trakt k tomu není potřeba**.
- **Trakt.tv** (volitelně) – propojení účtu, hlášení přehrávání, zápis do historie a načtení seznamu k zhlédnutí z Traktu. Vlastní aplikaci na Traktu nepotřebuješ: spusť službu `nokturno.trakt_auth` a kód zadej na webu Traktu. Jde to i s free účtem (ten má nejvýš dvě připojené aplikace naráz). Podrobně v [nápovědě](https://nokturno-app.github.io/nokturno-napoveda/cs/trakt).
- **Rok v dotazu je filtr** – „Pět švestek 2026" najde jen film z roku 2026, ne stejnojmenný o čtyřicet let starší. Číslo, které je součástí názvu („2012", „Blade Runner 2049"), se jako rok nebere. Rok se hlídá i u souborů z fulltextu WebShare, takže se k titulu nepřimíchá stejnojmenný film z jiného roku.
- **Jedno hledání pro filmy i seriály** – přepínač *Filmy / Seriály* se objeví, jen když dotaz sedí na obojí; jinak karta rovnou ukáže to, co našla. Stejně to funguje i v doplňku do Kodi.
- **Databáze filmů po ruce vždycky** – tlačítko *Hledat v databázi filmů* je u každých výsledků, ne jen když zdroje nic nenajdou. Klepnutím na titul se otevře jeho detail s plakátem a popisem (u chystaných filmů, které popis nikde nemají, aspoň žánr, režie a obsazení) a záložkou v něm si ho uložíš do seznamu k zhlédnutí. Dokud jsi v databázi, hledá tam i tlačítko *Hledat*.
- **Hlasovka jedním krokem** – službám stačí `query` místo ID.
- **Česky, slovensky i anglicky** – formulář nastavení, popisy všech služeb (*Vývojářské nástroje → Akce*) i názvy senzorů podle jazyka Home Assistantu. Instalace z doby před 4.0 si ponechají původní `entity_id` senzorů (`sensor.nokturno_stahovani`…); karta si senzor stahování najde i pod jiným jménem.
- **Oprava přihlášení k WebShare** – když WebShare odmítne heslo, integrace se přepne do stavu *vyžaduje opravu* a nabídne zadání údajů znovu (heslo se před uložením ověří). Výpadek sítě tohle nespouští.
- **Diagnostika bez tajemství** – *Stáhnout diagnostiku* u integrace vynechá hesla, účty i klíče; hesla se ve formuláři zadávají skrytě.

</details>

## Instalace

### HACS (doporučeno)

1. HACS → tři tečky vpravo nahoře → **Vlastní repozitáře** (nebo [![Otevřít repozitář v HACS](https://my.home-assistant.io/badges/hacs_repository.svg)](https://my.home-assistant.io/redirect/hacs_repository/?owner=nokturno-app&repository=nokturno-ha&category=integration))
2. URL `https://github.com/nokturno-app/nokturno-ha`, typ **Integrace**
3. Najdi **Nokturno**, nainstaluj a restartuj Home Assistant
4. **Nastavení → Zařízení a služby → Přidat integraci → Nokturno** (nebo [![Přidat integraci](https://my.home-assistant.io/badges/config_flow_start.svg)](https://my.home-assistant.io/redirect/config_flow_start/?domain=nokturno))

Kartu integrace naservíruje sama a sama si ji zapíše do zdrojů Lovelace (`/nokturno/nokturno-card.js?v=…`) – nic nepřidávej ručně. Pokud jsi ji tam dřív přidal z `/local/…`, ten záznam odeber.

### Ručně

Zkopíruj složku `custom_components/nokturno` do své konfigurace a restartuj HA.

> **HACS neukazuje novou verzi?** Data ručně přidaných repozitářů obnovuje jen jednou za 48 hodin – vynuť to v HACS → Nokturno → tři tečky → **Update information**.

> **Po aktualizaci** mobilní aplikaci úplně zavři a otevři znovu, ať si stáhne novou verzi karty.

## Nastavení integrace

Vlastní úložiště (WebDAV) nastavíš přímo v tomhle formuláři – nic dalšího není potřeba. Nastavení má kroky **Přehrávání**, **Vlastní úložiště**, **Zdroje a účty**, **Stahování**, **Synchronizace** a **Ostatní**. Průvodce při přidání integrace se po přehrávání ptá nejdřív na vlastní úložiště, volitelné zdroje třetích stran jsou ve výchozím stavu vypnuté; vyplň jen to, co chceš používat. Hesla se zadávají skrytě a ukládají se odděleně od předvoleb.

<img src="https://raw.githubusercontent.com/nokturno-app/nokturno-ha/main/docs/05-nastaveni.jpg" alt="Nastavení integrace – sekce Přehrávání" width="400">

Volitelná úložiště třetích stran (krok *Zdroje a účty*), všechna ve výchozím stavu vypnutá:

| Pole | Bez čeho to nejde | Co tím získáš |
|---|---|---|
| WebShare – e-mail, heslo | placený účet WebShare | fulltextové hledání souborů, streamy u titulů z Luny, přímé odkazy z CDN (hrají i mimo domácí síť), titulky. Heslo lze zadat i jako uložený salted hash z Kodi doplňku. |
| Streamuj.tv – uživatel, heslo | účet Streamuj.tv (přehrávač Sosáče) | streamy Sosáče, tedy české tituly a dabing. Katalogy a hledání jdou z veřejných exportů, přihlášení je potřeba až na přehrání. |
| HellSpy – jen přepínač | nic, rozhraní je veřejné | další soubory k titulu z hellspy.to. Nabízí se původní soubor, ne překódování, takže velikost i kvalita v seznamu odpovídají tomu, co se přehraje. Rychlost bez účtu kolísá, naměřeno 37 až 400 Mb/s. |
| Sledujteto – e-mail a heslo (od 3.0.0) | účet Sledujteto, k přehrání **Premium** | další soubory k titulu ze sledujteto.cz; rozlišení, kanály a kodek zvuku posílá přímo jejich API, soubor se nečte |
| FastShare / Sdilej.cz – uživatel, heslo a *účet z* (od 5.1.0) | účet FastShare nebo Sdilej.cz (volba *účet z*, od 8.4.0), přehrání z **kreditu** nebo neomezeného tarifu | další soubory k titulu z fastshare.cz; hledá se i bez účtu, zvuk se dočte z hlavičky souboru (pár set kB z kreditu, jednou za 30 dní). Mimo Kodi jde soubor přes HA – přehrávač cookie z přihlášení neumí poslat. [Nápověda](https://nokturno-app.github.io/nokturno-napoveda/cs/sdilej-cz) |
| Přehraj.to – přepínač, e-mail a heslo (od 7.1.0) | nic, stačí zapnout přepínač | další soubory k titulu z prehraj.to. Bez účtu první strana výsledků a překódovaný soubor v 1080p, s Premium účtem stránkování a původní soubor včetně 4K. |
| CZtor – přepínač a PIN (od 6.0.0) | placený účet cztor.com | další soubory k titulu; po zapnutí se otevře krok s PINem z `cztor.com/activate`, tokeny se ukládají do `.storage/nokturno/`, heslo ne |
| Luna – adresa, token | běžící server [Luna](https://stremio.cz/d/47-luna-absolute-cinema-addon-pro-prehravani-sifrovaneho-obsahu-z-webshare) v síti: addon HA, APK na Android TV boxu nebo program pro Windows/Linux/macOS/NAS; vždy s WebShare VIP | katalogy a metadata z TMDB (české názvy, popisy, plakáty) a streamy z WebShare přes Lunu. Token lze vložit i jako celou instalační URL, adresa se z ní vytáhne sama. |
| TMDB – API klíč | zdarma klíč z [themoviedb.org](https://www.themoviedb.org/signup) (ikona profilu → *Nastavení* → *API* → *Request an API Key* → *Developer* → zkopírovat **API Key (v3 auth)**) | vlastní databáze filmů a seriálů – jakmile je klíč vyplněný, katalog i hledání jedou přes TMDB **přednostně i před Lunou** (umí i český popis a obsazení, ne jen název); Luna zůstává zdrojem streamů. Bez klíče je primární Luna (je-li dostupná), jinak zdarma veřejný katalog Sosáče a nakonec Cinemeta (obojí bez popisu, nebo jen anglicky). |

Hlavní je vlastní úložiště, volitelné zdroje stačí podle potřeby – integrace se přizpůsobí tomu, co je zapnuté. Katalog i hledání titulů fungují dokonce i úplně bez jediného vyplněného zdroje (viz [Vlastní databáze filmů a seriálů](#vlastní-databáze-filmů-a-seriálů) níž). Každý zdroj třetí strany zapneš přepínačem v kroku *Zdroje a účty*; od 10.4.1 jsou u nové instalace všechny vypnuté.

### Vlastní databáze filmů a seriálů

Katalog a hledání titulů nepotřebují žádný zdroj. Použije se řetězec zdrojů metadat v tomhle pořadí (každý se zkusí, jen když předchozí nic nevrátil):

1. **TMDB** – s vlastním zdarma klíčem (viz tabulka výš, sekce *Ostatní*) má přednost **i před Lunou** – umí česky i to, co Luna neřekne (popis, obsazení). Luna zůstává zdrojem streamů, ne metadat.
2. **Luna** – bez klíče TMDB, když je dostupná
3. **Veřejný katalog Sosáče** – bez TMDB i Luny, bez účtu, české tituly a žánry, ale bez popisu
4. **Cinemeta** – poslední záchrana, funguje vždy, ale jen anglicky

Streamy samotné (úložiště, WebShare, Sosáč, HellSpy, Sledujteto, FastShare, Přehraj.to, CZtor, Luna) se hledají zvlášť – vlastní databáze řeší jen „co je to za titul", ne odkud stream stáhnout. Tlačítko **Hledat v databázi filmů** (viz [Databáze filmů](#databáze-filmů) níž) běží nezávisle na tomhle pořadí – vždy přes Cinemetu, protože slouží k dohledání titulů, které žádný zdroj (ani vlastní databáze) ještě nezná.

**Ostatní volby** (jdou kdykoli změnit v *Nastavení → Zařízení a služby → Nokturno → Konfigurovat*):

| Pole | Hodnoty | Výchozí | Co dělá |
|---|---|---|---|
| Výchozí přehrávače (Kodi) | seznam entit `media_player` | – | přehrávače, ze kterých karta nabízí výběr. Kodi se pozná z registru entit, takže se do něj pouští přes doplněk Nokturno a titul si drží pozici; ostatní přehrávače dostanou přímý odkaz. Volání služby `nokturno.play` bez `entity_id` spustí přehrávání na všech. |
| Přehrávání při více přehrávačích | zeptat se / první v seznamu | zeptat se | *Zeptat se* ukáže po klepnutí na Přehrát okno s výběrem přehrávače. *První v seznamu* spustí rovnou na prvním a výběr vyvolá dlouhý stisk tlačítka. S jediným přehrávačem se karta neptá. |
| Preferovaný jazyk zvuku | CZ, SK, EN, … | CZ | streamy s tímhle zvukem jdou v seznamu nahoru. Neodfiltrují se ostatní, jen se seřadí. |
| Preferovat prostorový zvuk | ano / ne | ne | při shodné kvalitě jde nahoru 5.1 a víc. |
| Skrýt SD streamy | ano / ne | ne | vyhodí ze seznamu všechno pod 720p. |
| Max. datový tok (Mb/s) | číslo, 0 = bez omezení | 0 | přepočítá se na GB podle stopáže právě otevřeného titulu – pevné GB nedávaly smysl, devadesátiminutová pohádka a tříhodinový epos se stejnou rychlostí vyjdou na jinou velikost. |
| Řazení streamů | `quality`, `size_desc`, `size_asc`, `source` | `size_desc` | `size_desc` dá nahoru největší soubory, `quality` řadí podle rozlišení (odhad z velikosti u souborů bez kvality v názvu se pozná podle vlnovky), `source` seskupí podle zdroje. |
| Složka pro stahování | cesta | `/media/nokturno` | musí být uvnitř `media_dirs`, jinak stažené soubory neuvidíš v Médiích. Titulky se ukládají vedle videa se stejným názvem. |
| Adresa mimo domácí síť | IP nebo doména | – | Tailscale/VPN adresa HA (např. `100.x.y.z`). Použije se při odesílání odkazu a při `resolve`, a jen tehdy, když addon Tailscale skutečně běží – integrace si to ověřuje přes Supervisor. |
| Oznámení | notify služba | – | kam chodí hlášky o dokončeném stahování, novém dílu a nově dostupném titulu (`notify.mobile_app_…`). Prázdné = trvalé oznámení v HA. |
| Trakt.tv – vlastní Client ID, Secret | z [developer.trakt.tv](https://developer.trakt.tv/apps/new) | prázdné | nepovinné. Prázdné = použije se aplikace Nokturna a stačí služba `nokturno.trakt_auth`. Vyplň jen, když máš vlastní aplikaci. |
| Klíč pro Kodi v domácí síti | text | vygeneruje se | opiš ho do Kodi doplňku (*Nastavení → Synchronizace → Home Assistant*) – Kodi v domácí síti se pak synchronizuje přímo přes tuhle integraci (`POST /api/nokturno/sync`). Klíč jde kdykoli změnit, pak ho přepiš i v Kodi. |
| Kód skupiny | `NKT-XXXX-XXXX-XXXX-XXXX` | prázdné | kód skupiny, kterou založilo první Kodi (*Synchronizace → Založit skupinu / otevřít připojení*). Home Assistant se tím stane členem skupiny a synchronizuje se i s Kodi mimo domácí síť. Prázdné = jen Kodi v domácí síti. |
| Synchronizovat … | ano / ne | ano | co se sdílí: zhlédnuté a rozkoukané, Můj seznam, historie hledání, Hlídané (seriály a tituly i s příznakem *kontrolovat dál*). |
| Upozornit na konec předplatného (dny) | 0–14, 0 = vypnuto | 5 | kolik dní předem hlásit blížící se konec VIP na WebShare. Kontroluje se dvanáctkrát denně, upozornění (přes stejnou `notify` službu jako stahování) chodí nejvýš jednou za den – po vypršení dál, dokud předplatné neprodloužíš. Stejná logika běží i v Kodi doplňku. |
| Anonymní statistiky | ano / ne | ano | posílá jednou za šest hodin náhodný identifikátor, verzi, platformu, jazyk, zapnuté zdroje (jen přepínače) a počet zobrazení streamů podle titulu. Přihlašovací údaje, adresy ani obsah hledání neodcházejí. Po vypnutí se dál posílá jen náhodný identifikátor a verze integrace, aby bylo vidět, že instalace žije. |

Po vyplnění Traktu spusť službu `nokturno.trakt_auth` – přijde oznámení s kódem, který zadáš na [trakt.tv/activate](https://trakt.tv/activate).

Dny do konce předplatného WebShare (a datum, kdy končí) jsou taky v atributu `subscription` senzoru *Stahování* (`sensor.nokturno_stahovani`) – pro vlastní kartu nebo automatizaci.

## Karta na dashboard

Přidej kartu **Nokturno** (`custom:nokturno-card`). Má vizuální editor, takže stačí vybrat přehrávače a mobil.

```yaml
type: custom:nokturno-card
title: Nokturno                  # nadpis karty
show_header: true                # false skryje nadpis i ikonu
players:                         # nabídka v detailu (víc Kodi, TV, Cast…)
  - media_player.coreelec
  - media_player.samsung_tv_q6
phone: notify.mobile_app_muj_telefon   # výchozí mobil pro odeslání odkazu
phones:                          # volitelně ruční seznam; jinak se doplní sám
  - notify.mobile_app_muj_telefon
downloads: sensor.nokturno_stahovani   # senzor s frontou stahování
```

Vše je volitelné: bez `players` se nabídnou přehrávače z nastavení integrace (a když tam žádné nejsou, všechny `media_player`), bez `phone` první telefon s aplikací HA, `downloads` má výchozí hodnotu.

| Pole v editoru | Odpovídá |
|---|---|
| Nadpis karty | `title` |
| Zobrazit nadpis a ikonu | `show_header` |
| Přehrávače na výběr | `players` |
| Výchozí mobil | `phone` (nabídka se plní z telefonů, které integrace našla, i se jménem majitele) |
| Senzor stahování | `downloads` |

## Ovládací prvky karty

### Úvodní obrazovka

<img src="https://raw.githubusercontent.com/nokturno-app/nokturno-ha/main/docs/01-domu.jpg" alt="Karta – záložka Domů" width="352"> <img src="https://raw.githubusercontent.com/nokturno-app/nokturno-ha/main/docs/02-knihovna.jpg" alt="Karta – záložka Knihovna" width="352">

Nahoře **pole pro hledání**, pod ním záložky **Domů**, **Knihovna** a **Stažené**.

- **Pole pro hledání** a tlačítko **Hledat** (během dotazu se v něm točí kolečko). Přepínač **Filmy / Seriály** se ukáže až u výsledků, a jen když dotaz našel obojí. Rok napsaný do dotazu se použije jako filtr – „Duna 2021" vrátí jen film z roku 2021.
- **Štítky** s posledními dotazy (nejvýš 10, sdíleno s doplňkem pro Kodi) – klepnutím se hledání zopakuje, křížek historii smaže.
- **Pokračovat ve sledování** (záložka *Domů*) – rozkoukané tituly a další díly ze všech Kodi. U víc zařízení je na dlaždici jméno toho, kde je titul rozkoukaný. Klepnutí otevře **streamy titulu** (id se přečte z odkazu, který Kodi posílá), takže se dá pokračovat na libovolném přehrávači, stáhnout nebo poslat do mobilu.
- **Hlídané** (záložka *Domů*) – tituly, které sis uložil zvonkem (a případně seznam z Traktu). Zvonek v detailu **dílu** uloží ten díl, ne celý seriál; v seznamu je pak i s číslem („Okresní přebor · 1x01“) a klepnutí otevře rovnou jeho streamy. Zelené „lze pustit“ u těch, které už mají stream, „hlídá se“ u těch, které zatím nikde nejsou. Titul, který teprve vyjde, přidáš přes **Hledat v databázi filmů** u výsledků hledání.
- **Můj seznam** a **hlídané seriály** (záložka *Knihovna*) – zelený štítek „nový díl“ znamená, že další epizoda už má stream.
- Záložka **Stažené** – u běžícího souboru procenta, rychlost, odhad zbývajícího času, kolik už je staženo z celku a křížek, kterým se stahování zruší. Pod tím hotové soubory – u každého počet stažených titulků, velikost a tři akce: ▶ přehrát na vybraném přehrávači, 📱 poslat odkaz do mobilu, 🗑 smazat (i s titulky). V nadpisu je volné místo na disku.

### Výsledky hledání

Mřížka plakátů s názvem a rokem. Po klepnutí se přes plakát položí kolečko a druhé se točí v tlačítku *Hledat*, dokud se detail nenačte. Vedle tlačítka **Úvod** je vždy **Hledat v databázi filmů** (IMDb/TMDB) – hodí se, když zdroje vrátí něco jiného, než jsi hledal, nebo film teprve vyjde; z těch výsledků klepnutím titul rovnou uložíš do seznamu k zhlédnutí a **Zpět k výsledkům ze zdrojů** tě vrátí. Když hledáš s rokem a zdroje nic z toho roku nemají, výsledek je prázdný – právě proto, aby ti nepodstrčily jiný film. Titul, který má jen Sosáč, dostane plakát z TMDB. **Úvod** vlevo nahoře se vrátí zpět.

### Jak se hledá

| Situace | Co karta udělá |
|---|---|
| Napíšeš název | najde titul v katalogu (TMDB, případně zapnutá Luna nebo Sosáč) a stejný titul z víc katalogů spojí do jedné dlaždice; streamy pak hledá nejdřív ve vlastním úložišti |
| Napíšeš rok („Duna 2021") | rok odřízne z dotazu a použije ho jako filtr; projdou tituly z toho roku a ty, u kterých zdroj rok neuvádí |
| Číslo patří k názvu („Blade Runner 2049", „2012") | rok v budoucnosti se nebere jako filtr, hledá se celý název |
| Dotaz sedí jen na seriál (nebo jen na film) | výsledky se ukážou rovnou, přepínač *Filmy / Seriály* zůstane skrytý |
| Dotaz sedí na filmy i seriály („Matrix") | nad výsledky se objeví přepínač; přepnutí jen přepne seznam, nehledá se znovu |
| Zdroje nenajdou nic | tlačítko **Hledat v databázi filmů** je hned vedle **Úvod**; databáze zná i chystané tituly |
| Jsi v databázi filmů | další hledání zůstane v ní, dokud se nevrátíš tlačítkem **Zpět k výsledkům ze zdrojů** nebo na **Úvod** |
| Klepneš na titul z databáze | otevře se detail s plakátem a popisem; streamy tam většinou nejsou, proto je nahoře záložka pro uložení do seznamu k zhlédnutí |
| Otevřeš titul ze seznamu k zhlédnutí | plakát a popis se dotáhnou z databáze filmů, i když je zdroje neznají |

### Databáze filmů

Tlačítko **Hledat v databázi filmů** se ptá Cinemety (IMDb/TMDB), takže najde i tituly, které zdroje vůbec nemají – třeba film, který teprve vyjde. Klepnutí na výsledek otevře detail:

- **plakát a popis** – popis se bere z TMDB (česky), a když ho nemá ani TMDB ani IMDb, složí se věta ze žánru, země, režie a hlavních rolí;
- **streamy**, pokud už nějaké existují, jinak hláška, že žádný není;
- **záložka** vpravo nahoře uloží titul do seznamu k zhlédnutí – pak se jednou denně kontroluje a jakmile se stream objeví, přijde oznámení.

Názvy jsou v databázi vedené mezinárodním přepisem („Sunday League - Pepik Hnatek's Final Match"). Podle IMDb id se k nim dohledá český název z TMDB a pod ním se pak hledají streamy – jinak by u českých filmů z databáze žádné nebyly. U úplně čerstvých titulů, které TMDB ještě nezná, zůstane přepis.

### Seriál a díly

<img src="https://raw.githubusercontent.com/nokturno-app/nokturno-ha/main/docs/03-epizody.jpg" alt="Díly seriálu" width="352">

Nahoře fanart a popis (klepnutím se rozbalí celý), pod ním název s rokem, šipka zpět, **zvonek** (přidá titul do Hlídaných), u seriálu **oko** (hlídat nové díly) a **záložka** (Můj seznam). Výběr série je pod názvem, díly se pak vypíšou jako seznam.

### Streamy

<img src="https://raw.githubusercontent.com/nokturno-app/nokturno-ha/main/docs/04-streamy.jpg" alt="Streamy" width="352">

Každý řádek má **štítek zdroje** (vlastní úložiště zelený se svým názvem, WebShare modrý, Sosáč oranžový, Luna fialová, HellSpy červený, Sledujteto tyrkysový, FastShare zlatý, Přehraj.to růžový) s 🌐 u odkazů, které hrají i mimo domácí síť, **nad** popisem `kvalita · název souboru · zvuk · titulky · velikost`, který jde přes celou šířku karty. Tlačítka jsou pod ním na vlastním řádku, takže nezkracují název. Po najetí myší se v bublině ukáže celý název souboru, titulky, bitrate a jestli hraje venku. Kvalita s vlnovkou (`~4K`) je odhad z velikosti souboru – zdroj ji v názvu neuvedl. Čtyři akce:

| Ikona | Co udělá |
|---|---|
| ▶ | pustí stream na vybraném přehrávači (Kodi přes doplněk, ostatní přímým odkazem) |
| 📱 | pošle odkaz do vybraného mobilu jako notifikaci; klepnutím se otevře ve VLC |
| ⬇ | stáhne do složky pro stahování (i s titulky); průběh je vidět dole v kartě i s rychlostí a odhadem času |
| 🔗 | zkopíruje přímý odkaz do schránky (na `http` schránka přes prohlížeč nejde, tak se odkaz nabídne v okně k ručnímu zkopírování) |

Kam se pouští nebo posílá se vybírá **až u akce**: klepnutí na ▶ nebo 📱 otevře uprostřed karty malý výběr přehrávačů, respektive mobilů. Zavře se křížkem, klávesou Esc nebo klepnutím vedle. Stejným způsobem se potvrzuje mazání staženého souboru. Když je k dispozici jediný cíl, karta se neptá a rovnou ho použije. Volba si pamatuje, co jsi vybral naposledy, a stejný výběr se používá i u stažených souborů.

### Bubliny u tlačítek

Každé tlačítko v kartě má bublinu, která říká, co udělá – od štítků s historií (*Zopakovat hledání …*) přes tlačítka u streamu až po ikony u sledovaných seriálů. U streamu je v bublině navíc celý název souboru, titulky, bitrate a jestli hraje i mimo domácí síť.

## Entity

| Entita | Stav | Atributy |
|---|---|---|
| `sensor.nokturno_stahovani` | počet běžících stahování | `downloads` (fronta), `files` (hotové soubory), `free_gb`, `directory`, `search_history`, `notify_targets` |
| `sensor.nokturno_nove_dily` | kolik sledovaných seriálů má nový díl | `series` – u každého `latest` (odvysíláno), `available` (nejnovější se streamem), `new`, `checked` |
| `sensor.nokturno_hlidane` (u starších instalací `sensor.nokturno_k_zhlednuti`) | kolik hlídaných titulů už má stream | `total`, `items` (id, název, rok, počet streamů, nejlepší stream) |
| `sensor.nokturno_stav_zdroju` | počet zdrojů, které potřebují zásah (`0` = vše v pořádku) | `sources` (u každého `level`, `code`, `detail`), `problems` |

## Služby

Služby označené **↩** vracejí data – volej je s `response_variable`.

### `nokturno.search` ↩
Hledání. `query` (povinné), `type` = `movie` (výchozí) / `series` / `webshare` (soubory přímo z WebShare) / `catalog` / `catalog_series` (databáze filmů – najde i tituly, které zatím nikde nejsou), `limit` (1–60, výchozí 20). Rok v `query` se použije jako filtr roku vydání (u `webshare` zůstává součástí fulltextu).
Vrací `results`: `id`, `type`, `title`, `year`, `poster`, `background`, `description`, `alt` (id téhož titulu v druhém zdroji), `source`.

### `nokturno.streams` ↩
Streamy titulu. `id` nebo `query`, `type`, volitelně `alt`, `series`, `season`, `episode`.
Vrací `streams`: `index`, `label`, `source`, `quality`, `size_gb`, `bitrate`, `langs`, `channels`, `subs`, `direct` (hraje i mimo síť), `url`, `ws_url`, `subtitles`.

### `nokturno.detail` ↩
Detail titulu z databáze filmů podle IMDb id (`id`, `type` = `movie` / `series`): název, rok, plakát, pozadí, popis, hodnocení, žánry, režie a obsazení. Popis se bere z TMDB (česky) a z Cinemety; když ho nemá ani jedna, složí se věta ze žánru, země, režie a hlavních rolí.

### `nokturno.episodes` ↩
Série a díly seriálu. `id` (povinné), volitelně `season`.

### `nokturno.resolve` ↩
Přímé HTTP URL streamu pro cizí přehrávač. Stejné parametry jako `streams` + `stream` (index) nebo `url`.

### `nokturno.play`
Přehraje. `id` nebo `query`, volitelně `entity_id` (přehrávač), `stream` (index; bez něj nejlepší podle předvoleb), `season`, `episode`, `alt`, `direct: true` (i pro Kodi přímé URL místo doplňku).

### `nokturno.download`
Stáhne do složky pro stahování. Parametry jako `resolve` + `name`. Odmítne soubor, který by se nevešel.

### `nokturno.send_link`
Pošle odkaz do mobilu. `notify_service` (povinné, `notify.mobile_app_…`), dál jako `resolve` + `name`, `title`.

### `nokturno.cancel_download` / `nokturno.delete_file`
Zruší stahování (`download_id`) / smaže stažený soubor i s jeho titulky (`path`, musí být ve složce pro stahování).

### `nokturno.share_file` ↩

Vytvoří dočasný podepsaný odkaz na stažený soubor přes **veřejnou adresu HA** (Nabu Casa, když je k dispozici) a volitelně ho pošle do mobilu. `path` (povinné), `notify_service` (prázdné = cíl z nastavení), `hours` (platnost, výchozí 24).

*`delete_file` i `share_file` smí spustit jen správce HA (volání z automatizace bez uživatele projde).*

### `nokturno.continue_watching` ↩
Rozkoukané tituly ze všech Kodi (nebo z jednoho přes `entity_id`). U každé položky `entity_id` zdrojového Kodi a `file` (plugin odkaz, který pokračuje od uložené pozice).

### `nokturno.watch_series` ↩ / `nokturno.check_series` ↩ / `nokturno.mark_seen` ↩
Sledování seriálů: přidat (`id`, `title`, `alt`, `poster`) nebo odebrat (`remove: true`); ruční kontrola nových dílů; zhasnutí označení nového dílu (bez `id` u všech).

### `nokturno.want_to_watch` ↩
Přidá titul do seznamu k zhlédnutí (`id` z hledání nebo z databáze filmů, `type`, `title`, `year`, `alt`, `poster`) nebo ho odebere (`remove: true`). Místo `id` stačí `query` – pak se hlídá název, dokud se titul někde neobjeví. Seznam se kontroluje jednou denně a hned po přidání.

### `nokturno.trakt_auth` ↩ / `nokturno.trakt_watched` ↩ / `nokturno.trakt_watchlist` ↩
Propojení účtu kódem, zápis filmu nebo epizody do historie (`id`, `season`, `episode`, `remove`), načtení seznamu ke zhlédnutí z Traktu s kontrolou dostupnosti.

### `nokturno.clear_history`
Smaže historii hledání zobrazenou v kartě.

## Události

| Událost | Kdy | Data |
|---|---|---|
| `nokturno_download_done` | po dostažení | `name`, `path`, `size` |
| `nokturno_new_episode` | nový díl sledovaného seriálu má stream | `id`, `title`, `season`, `episode`, `released` |
| `nokturno_trakt_available` | titul z Traktu nově má stream | `id`, `title`, `type`, `streams` |

## Příklady automatizací

Hlasovka „pusť Matrix na televizi":

```yaml
sequence:
  - action: nokturno.play
    data:
      query: "{{ nazev }}"
      type: movie
      entity_id: media_player.coreelec
```

Jemnější řízení – najdi titul, vyber první stream použitelný i mimo domácí síť a pusť ho:

```yaml
sequence:
  - action: nokturno.search
    data:
      query: "{{ nazev }}"
      type: movie
      limit: 1
    response_variable: nalezeno
  - action: nokturno.streams
    data:
      id: "{{ nalezeno.results[0].id }}"
      alt: "{{ nalezeno.results[0].alt }}"
      type: movie
    response_variable: seznam
  - action: nokturno.play
    data:
      id: "{{ nalezeno.results[0].id }}"
      alt: "{{ nalezeno.results[0].alt }}"
      type: movie
      stream: "{{ (seznam.streams | selectattr('direct') | first).index }}"
      entity_id: media_player.coreelec
```

Když se objeví film ze seznamu Traktu, stáhni ho:

```yaml
triggers:
  - trigger: event
    event_type: nokturno_trakt_available
actions:
  - action: nokturno.download
    data:
      id: "{{ trigger.event.data.id }}"
      type: "{{ trigger.event.data.type }}"
```

## Jak to funguje uvnitř

- **Hlavní je vlastní úložiště**, úložiště třetích stran jsou volitelná a žádné není povinné. Luna přidává katalogy a metadata, Sosáč české tituly, WebShare fulltext a přímé odkazy, HellSpy další soubory bez nutnosti účtu.
- **Slučování titulů**: shoda názvu (i originálu) a roku ±1; u dlouhých názvů s podtitulem se zkouší i část před pomlčkou, protože fulltext Sosáče na celý název nic nenajde; id protějšku putuje dál jako `alt`, takže se u titulu nabídnou streamy z obou zdrojů.
- **Odkazy mimo síť**: streamy z Luny míří na její adresu v LAN, proto se páruje s fulltextem WebShare podle velikosti (±0,25 GB) a kvality a k položce se přibalí přímý odkaz z CDN. Hledá se pod českým i originálním názvem (z Sosáče nebo z Cinemety). Zbytek se přepíše na `external_host`, pokud addon Tailscale běží.
- **Jazyk zvuku** se bere z metadat zdroje a doplňuje z názvu souboru – Luna občas hlásí `EN` u souboru, který má v názvu `cz`. Značky pro titulky (`cz tit`, `cztit`) se do zvuku nepočítají.
- **Hlášky WebShare** se překládají do srozumitelné podoby: „File temporarily unavailable" se ukáže jako doporučení zkusit jiný stream. U titulků se taková chyba přeskočí a video se pustí nebo stáhne bez nich.
- **Náhledy Sosáče** jsou od září 2026 mrtvé (404), plakáty se dotahují z TMDB – podle IMDb id, a když chybí, podle názvu a roku.
- **Přerušené stahování**: fronta se ukládá do `.storage/nokturno/downloads.json`, rozstahovaný soubor zůstává jako `.part`. Po startu se úloha zařadí zpátky, vyžádá se nový odkaz (ty z WebShare vyprší) a pokračuje se hlavičkou `Range` od posledního bajtu. Když server rozsah neumí, stahuje se znovu od začátku. Zrušení uživatelem `.part` smaže.
- **Kde leží data**: účty, rozkoukané, Můj seznam, Hlídané a synchronizace v `.storage/nokturno/` (jdou do záloh HA). Cache odpovědí zdrojů a rejstřík Sosáče jdou kdykoli stáhnout znovu, proto jsou od 9.7.2 v `.cache/nokturno/` mimo `.storage` a zálohy nezvětšují; při prvním startu se tam samy přesunou.
- **Nový díl seriálu** se hlásí až podle dostupnosti streamu; při zařazení se najde nejnovější série se streamy, dál se hlídá jen posun dopředu.
- **Jedno hledání pro oba typy**: karta se ptá na filmy i seriály naráz a drží si obojí; přepínač se ukáže, jen když obojí něco našlo, a přepnutí pak jen prohodí už načtený seznam.
- **Rok jako filtr**: z dotazu se odřízne čtyřciferný rok a použije se na výsledky i na názvy souborů z fulltextu WebShare (tolerance ±1, soubor bez roku projde). Rok v budoucnosti se bere jako součást názvu.
- **Detail z databáze filmů**: Cinemeta `meta` + TMDB přes Lunu, výsledek se drží den v cache. Karta si ho vyžádá u každého titulu s IMDb id, kterému chybí popis nebo plakát.
- **Karta se registruje přes zdroje Lovelace**, ne přes `extra_module_url` – ten se vyhodnotí dřív, než si frontend nasadí vlastní registr prvků, a karta by pro HA „neexistovala". Pro jistotu si registraci po načtení stránky ještě několikrát zopakuje.
- Knihovny v `custom_components/nokturno/lib/` a `engine.py` jsou vysypaná kopie sdíleného jádra Nokturna (od 2026-09-12) – stejné jádro má i doplněk pro Kodi.

## Řešení potíží

| Problém | Co s tím |
|---|---|
| Karta hlásí chybu nastavení, na desktopu je v pořádku | mobilní aplikaci úplně zavři a otevři znovu (drží si stránku v cache) |
| Karta se načte dvakrát / „already used" | odeber ruční záznam `/local/nokturno/…` ze zdrojů Lovelace |
| Změny v integraci se neprojeví | po zásahu do Pythonu je nutný restart HA Core, reload integrace nestačí |
| U titulu chybí plakát | Sosáč obrázky nemá; pokud nejde dohledat ani přes TMDB, zůstane podklad s ikonou |
| Stream nejde pustit venku | vyber řádek s 🌐, nebo vyplň adresu Tailscale a zkontroluj, že addon běží |
| Trakt hlásí „nepřihlášeno" | spusť `nokturno.trakt_auth` a zadej kód na trakt.tv/activate |
| Integrace hlásí *vyžaduje opravu* | WebShare odmítl přihlášení – klikni na *Opravit* a zadej e-mail a heslo znovu; heslo se před uložením ověří |
| Senzory se jmenují jinak než v návodu | od 4.0 se názvy senzorů překládají podle jazyka HA – nová instalace v angličtině má třeba `sensor.nokturno_downloads`. Karta si senzor stahování najde sama, v automatizacích použij skutečné `entity_id` |
| Potřebuju poslat podklady k chybě | u integrace *Stáhnout diagnostiku* – hesla, účty a klíče se do souboru nedostanou |

## Související projekty

| Projekt | K čemu |
|---|---|
| [plugin.video.nokturno](https://github.com/nokturno-app/plugin.video.nokturno) | klient pro Kodi – stejné zdroje, přes něj se pouští na TV |

## Pomoc

- **Dotazy, rady a novinky:** [Discord Nokturna](https://discord.gg/ChmMPmDDEj) (fórum #pomoc, novinky v #novinky). Odpovídáme tam my i ostatní uživatelé.
- **Řešení častých potíží:** [nápověda Nokturna](https://nokturno-app.github.io/nokturno-napoveda/). Podrobné návody k nastavení jsou v [návodu pro Home Assistant](https://nokturno-app.github.io/nokturno-napoveda/navody/ha/).
- **Chyba v kódu** (pád nebo chování, které jde zopakovat): [GitHub Issues](https://github.com/nokturno-app/nokturno-ha/issues). Napiš verzi integrace a Home Assistantu a přilož diagnostiku (u integrace *Stáhnout diagnostiku*).

## Právní upozornění

Nokturno je přehrávač a vyhledávač. Soubory leží na serverech služeb třetích
stran, nahráli je jejich uživatelé a přehrávač si je stahuje přímo odtud.
Nokturno žádný obsah nehostuje ani nešíří a neověřuje právní status souborů,
které najde – to, že je soubor ve výsledcích, neznamená, že ho smíš legálně přehrát.

Nokturno smíš používat jen k obsahu, ke kterému máš právo. Přehrávat nebo
stahovat autorsky chráněné dílo bez souhlasu nositele práv je zakázáno. Nokturno
je zdarma, „tak, jak je“ a bez záruky. Za to, co s ním přehráváš, odpovídáš ty.

Při přidávání integrace jsou podmínky první krok, bez odsouhlasení se instalace
nedokončí. Plný text: <https://nokturno.stream/terms>. Nahlášení porušení práv:
<https://nokturno.stream/abuse>.

## Licence

Všechna práva vyhrazena (All rights reserved), viz [LICENSE](LICENSE).

---
